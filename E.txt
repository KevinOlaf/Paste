ขอให้ตรวจสอบการจดทะเบียนอาคารชุด ลิเบอร์ตี้ พลาซ่า (ซี ที ไอ พลาซ่า) เนื่องจากพบปัญหาหลายประการ เช่น การก่อสร้างบ่อบำบัดน้ำเสียรุกล้ำพื้นที่สาธารณะ การนำโฉนดที่ดินที่ไม่ได้ระบุในสัญญาซื้อขายห้องชุดมาใช้เพิ่มเติมในอาคารชุด การมีมติให้เจ้าของห้องชุดรายใหม่ไม่ต้องชำระเงินกองทุน และการเพิ่มค่าส่วนกลางเกินกว่า 100% โดยไม่มีการแก้ไขจากคณะกรรมการนิติบุคคลอาคารชุด กรมที่ดินจึงมอบหมายให้สำนักงานที่ดินกรุงเทพมหานครสาขาพระโขนงดำเนินการตรวจสอบข้อเท็จจริง และภายหลังการพิจารณา กรมที่ดินได้มีหนังสือแจ้งผลเมื่อวันที่ 26 กรกฎาคม 2566

จากผลการตรวจสอบ พบว่า การจดทะเบียนอาคารชุดดังกล่าวมีความคลาดเคลื่อน เนื่องจากไม่ได้รวมโฉนดที่ดินเลขที่ 4182 ซึ่งเป็นที่ตั้งและทรัพย์ส่วนกลางของอาคารชุดในการจดทะเบียน อย่างไรก็ตาม กรณีนี้ไม่เข้าข่ายเป็นการออกเอกสารสิทธิ์ที่ผิดกฎหมายตามมาตรา 24 แห่งพระราชบัญญัติอาคารชุด พ.ศ. 2522 และไม่สามารถเพิกถอนได้ การจดทะเบียนอาคารชุดถือเป็นคำสั่งทางปกครองตามพระราชบัญญัติวิธีปฏิบัติราชการทางปกครอง พ.ศ. 2539 ซึ่งเจ้าหน้าที่มีอำนาจแก้ไขเพิ่มเติมได้หากเป็นข้อผิดพลาดทางเอกสาร ดังนั้น กรมที่ดินจึงมีคำสั่งให้ดำเนินการแก้ไข โดยให้จดแจ้งโฉนดที่ดินเลขที่ 182 เป็นทรัพย์ส่วนกลางของอาคารชุด พร้อมแจ้งให้ผู้เกี่ยวข้องทราบ

สำหรับกรณีบ่อบำบัดน้ำเสียของอาคารชุด ลิเบอร์ตี้ พลาซ่า (ซี ที ไอ พลาซ่า) พบว่า มีการก่อสร้างรุกล้ำแนวเขตคลองสาธารณะ ซึ่งเป็นการละเมิดพื้นที่สาธารณะ อย่างไรก็ตาม รายละเอียดเกี่ยวกับแนวทางการแก้ไขในส่วนนี้ยังไม่มีข้อสรุปที่ชัดเจนในรายงานการพิจารณาของกรมที่ดิน ทั้งนี้ การดำเนินการแก้ไขความคลาดเคลื่อนของการจดทะเบียนอาคารชุดเป็นไปตามกฎหมายและระเบียบที่เกี่ยวข้อง เพื่อให้เกิดความถูกต้องและเป็นธรรมแก่ผู้มีส่วนได้เสีย รวมถึงเป็นการรักษาความเป็นระเบียบเรียบร้อยของการจดทะเบียนสิทธิในอสังหาริมทรัพย์ต่อไป



สำนักงานผู้ตรวจการแผ่นดิน มีหนังสือถึงปลัดกระทรวงมหาดไทย ขอความเห็นเกี่ยวกับเรื่องร้องเรียน 
กรณี มีผู้ร้องเรียนต่อผู้ตรวจการแผ่นดินขอให้พิจารณาดำเนินการตามมาตรา ๒๒ (๑) แห่งพระราชบัญญัติประกอบรัฐธรรมนูญว่าด้วยผู้ตรวจการแผ่นดิน เพื่อเสนอแนะให้ปรับปรุงแก้ไขพระราชบัญญัติโรงเรือนและสิ่งปลูกสร้าง พ.ศ. ๒๕๖๒ สรุปได้ว่า 
ผู้ร้องได้รับมอบที่ดินโฉนดเลขที่ ๕๒๙๗๘ ตำบลอ้อมน้อย อำเภอกระทุ่มแบน จังหวัดสมุทรสาคร เนื้อที่ ๑ ไร่ ๒๗ ตารางวา โดยการให้โดยเสน่หาจากอาของผู้ร้อง ในสภาพที่เป็นที่ทิ้งร้างไม่มีการทำประโยชน์ 
ซึ่งผู้ร้องต้องการจะเก็บที่ดินแปลงดังกล่าวไว้เพื่อเป็นมรดก ซึ่งผู้ร้องได้ชำระภาษีที่ดินทุกปี ปีละไม่เกิน ๓๐ บาท แต่เมื่อพระราชบัญญัติฉบับดังกล่าวมีผลบังคับใช้ ผู้ร้องต้องชำระค่าภาษีที่ดินและสิ่งปลูกสร้าง จำนวน ๙,๑๔๔ บาท ซึ่งผู้ร้องขอผ่อนชำระเป็น ๓ งวด แต่จะทำให้ต้องชำระภาษีในอัตราสูงขึ้นแบบขั้นบันได อัตราสูงสุดร้อยละ ๓ หรือประมาณ ปีละ ๔๕,๐๐๐ บาท
ผู้ร้องมีอายุ ๖๘ ปี ไม่มีรายได้ และเห็นว่าอัตราภาษีดังกล่าวไม่เป็นธรรม โดยอ้างเหตุว่าอาจทำให้เกิดความเหลื่อมล้ำเนื่องจาก หากผู้ร้องต้องการจะทำประโยชน์ในที่ดินเพื่อได้รับการยกเว้นภาษีที่ดินและสิ่งปลูกสร้างในที่ดินแปลงดังกล่าว จะต้องปลูกไม้ยืนต้น จำนวน ๖ ต้น และต้องภมที่ดินให้สูงขึ้น ๑ เมตร ซึ่งต้องใช้ค่าใช้จ่ายหลายแวนบาท ในขณะที่กลุ่มนายทุนซึ่งไม่ได้ทำประโยชน์จริงกลับได้รับการยกเว้นภาษีในหลักเกณฑ์ดังกล่าวได้ง่ายในรูปของการจัดตั้งนิติบุคคลซึ่งอาจไม่ได้มีการประกอบการจริง ผู้ร้องจึงมีข้อเสนอแนะต่อผู้ตรวจการแผ่นดินขอให้ปรับปรุงแก้ไขพระราชบัญญัติดังกล่าว โโยยกเลิกการจัดเก็บภาษีที่ดินที่ทิ้งไว้ว่างเปล่าหรือไม่ได้ทำประโยชน์ที่มีเนื้อที่ไม่เกิน ๑ ไร่ หรือในอัตรา ๒,๐๐๐ บาท ต่อไร่ สำนักงานผู้ตรวจการแผ่นดินโดยได้รับมอบหมายจากผู้ตรวจการแผ่นดิน จึงขอให้กระทรวงมหาดไทยพิจารณาให้ความเห็นในประเด็นดังดังต่อไปนี้
๑ ขอทราบความเป็นมา หลักการและเหตุผลความจำเป็นในการตราพระราชบัญญัติโรงเรือนและสิ่งปลูกสร้าง พ.ศ. ๒๕๖๒
๒ การประเมินภาษีที่ดินและสิ่งปลูกสร้างประเภทที่ดินที่ทิ้งไว้ว่างเปล่าหรือไม่ได้ทำประโยชน์
มีหลักเกณฑ์และวิธีการประเมินภาษีตามระเบียบกฎหมายที่เกี่ยวข้องอย่างไร และเหตุใดจึงกำหนด
๓
๔
=======


กรมที่ดินตรวจสอบแล้ว ปรากฏว่ามีข้อสั่งการ ระเบียบกฎหมาย และคำพิพากษา
เกี่ยวกับการจัดทำบัญชีที่ดินสาธารณประโยชน์ และการจัดทำทะเบียนที่ดินสาธารณประโยชน์ ดังนี้
๒.๑ พระราชบัญญัติลักษณะปกครองท้องที่ พระพุทธศักราช ๒๔๕๗ มาตรา ๑๑๔ กำหนดให้กรมการอำเภอจัดทำบัญชีที่ดิน เช่น ที่นา ที่สวน ที่จับสัตว์น้ำ เป็นต้น

๒.๒ หนังสือกระทรวงมหาดไทย ที่ ๒๕๐/๒๔๗๙ ลงวันที่ ๒๑ ธันวาคม ๒๔๗๙ เรื่อง 
ระเบียบการหวงห้ามที่ดินตามพระราชบัญญัติว่าด้วยการหวงห้ามที่ดิน 
แจ้งทุกจังหวัดให้นำที่ดินที่ได้มีพระราชกฤษฎีกาหวงห้ามที่ดินรกร้างว่างเปล่าไว้เป็นที่ดินสำหรับพลเมืองใช้ร่วมกันลงทะเบียนที่สาธารณประโยชน์
ให้เป็นหลักฐาน ต่อมาได้มีหนังสือกระทรวงมหาดไทย ด่วนมาก ที่ ๒๒๐/๔๙๑ ลงวันที่ ๒๙ กรกฎาคม ๒๔๙๑
เรื่อง ให้สำรวจที่ดินหวงห้ามและหนองสาธารณะ โดยให้จังหวัดสั่งอำเภอดำเนินการสอบสวนพิจารณาตรวจสอบทะเบียนที่ดินหวงห้ามและหนองสาธารณะภายในท้องที่ว่า 
ได้มีการทับและเหลื่อมล้ำ ที่ดินของเอกชนซึ่งได้ครอบครองก่อนประกาศหวงห้ามหรือใช้เป็นหนองสาธารณะหรือไม่ แล้วจัดทำทะเบียนว่ามีกี่แห่ง อยู่ในท้องที่ใด หมู่ใด ตำบลใด ประกาศหวงห้ามไว้ตั้งแต่เมื่อใด ใครเป็นผู้ประกาศ ฯลฯ




๒.๓ กระทรวงมหาดไทยได้มีหนังสือ ที่ ๓๕๗/๒๔๙๒ ลงวันที่ ๒ กันยายน ๒๔๙๒ เรื่อง
ให้สำรวจตรวจสอบและทำหลักฐานเกี่ยวกับที่ดินสาธารณประโยชน์ 
แจ้งทุกจังหวัดให้สั่งอำเภอดำเนินการสำรวจตรวจสอบที่ดินสาธารณประโยชน์ซึ่งไม่ปรากฏหลักฐานการหวงห้ามของทางราชการ 
หรือทางราชการ มิได้หวงห้าม แต่ได้กลายเป็นสาธารณสมบัติของแผ่นดินตามกฎหมายแล้วขึ้นทะเบียนเอาไว้เป็นหลักฐานพร้อมทั้งให้เจ้าหน้าที่
ดำเนินการปักหลักเขตไว้ให้เป็นหลักฐานมั่นคง และทำป้ายประกาศปักแสดงไว้ ณ ที่ดินนั้น ๆ ให้ราษฎรทราบว่าเป็นที่ดินสาธารณประโยชน์ 
และให้สั่งกำนั้น ผู้ใหญ่บ้าน คอยตรวจตราดูแลอย่าให้ผู้ใด บุกรุกเข้าทำประโยชน์ในที่ดินสาธารณประโยชน์โดยเด็ดขาด 
และเพื่อมิให้สับสนกันกับที่ดินประเภทอื่น จึงชักซ้อมความเข้าใจว่า ที่ดินซึ่งใช้เป็นทางคมนาคม เช่น แม่น้ำ คลอง ห้วย หนอง ถนน ทางเดิน เป็นต้น
เป็นสาธารณสมบัติของแผ่นดินอยู่แล้วโดยสภาพ ไม่ต้องสำรวจลงในบัญชีคงสำรวจแต่เฉพาะที่ดินสาธารณะ
อย่างอื่น 


๒.๔ หนังสือกระทรวงมหาดไทย ที่ มท ๗๑๘.๒/ว ๑๗๑๑ เรื่อง ระเบียบกระทรวงมหาดไทย ว่าด้วยการมอบหมายให้สภาตำบลหรือองค์กรปกครอง ส่วนท้องถิ่นช่วยเหลือในการดำเนินการออกหนังสือสำคัญสำหรับที่หลวง พ.ศ. ๒๕๔๓
ลงวันที่ ๑๕ มิถุนายน ๒๕๔๓  แจ้งทุกจังหวัดให้สั่งองค์การบริหารส่วนตำบลหรือสภาตำบล แล้วแต่กรณี ทำการสำรวจที่สาธารณประโยชน์ ซึ่งอยู่ในหลักเกณฑ์ที่จะต้องจัดทำทะเบียนที่สาธารณประโยน์ ตามระเบียบกระทรวงมหาดไทย ว่าด้วยการดูแลรักษา ที่ดินอันเป็นสาธารณสมบัติของแผ่นดิน พ.ศ. ๒๕๑๕ ในท้องที่ความรับผิดชอบให้ครบถ้วนทุกแปลง 
แล้วรายงานให้นายอำเภอหรือปลัดอำเภอผู้เป็นหัวหน้าประจำกิ่งอำเภอท้องที่แล้วแต่กรณีทราบ เพื่อตรวจสอบและจัดทำ
ทะเบียนที่ดินสาธารณประโยชน์ให้ถูกต้อง ตามหนังสือกระทรวงมหาดไทย ที่ มท ๐๖๐๔/ว ๑๙๗ ลงวันที่ ๑๘ เมษายน ๒๕๑๐ 
หากปรากฏว่าที่สาธารณประโยชน์แปลงใด ยังไม่ได้ดำเนินการออกหนังสือสำคัญสำหรับที่หลวง ก็ให้ขอออกหนังสือสำคัญสำหรับที่หลวงต่อผู้ว่าราชการจังหวัดโดยเร็ว

๒.๕ คำพิพากษาศาลปกครองสูงสุด คดีหมายเลขดำที่ อ. ๗๐๒/๒๕๔๘ คดีหมายเลขแดงที่
อ. ๒๒๙/๒๕๕๑ สรุปความว่า การเกิดหรือการได้มาซึ่งที่ดินอันเป็นสาธารณสมบัติของแผ่นดินที่ประชาชนใช้ร่วมกันนั้นมีได้ ๔ กรณี ดังนี้ 
๑. เกิดจากสภาพธรรมชาติ ๒. เกิดจากการใช้ร่วมกันของประชาชน ๓. ได้มาโดยทางนิติกรรม ซึ่งได้แก่โดยการซื้อขาย แลกเปลี่ยน ให้หรืออุทิศให้ 
๔. ได้มาโดยผลของกฎหมายได้แก่ การได้มาโดยการสงวนหรือหวงห้ามและการได้มาโดยการเวนคืน 
สำหรับการสิ้นไปของที่ดินอันเป็นสาธารณสมบัติของแผ่นดินที่ประชาชนใช้ร่วมกันนั้นมี๓ กรณี คือ 
๑. การสิ้นไปตามประมวลกฎหมายที่ดิน ซึ่งมาตรา ๘ วรรคสอง (๑) กำหนดว่า ที่ดินสำหรับพลเมืองใช้ร่วมกัน ถ้าทบวงการเมือง 
รัฐวิสาหกิจหรือเอกชนจัดหาที่ดินมาให้พลเมืองใช้ร่วมกันแทนแล้ว 
การถอนสภาพหรือโอนให้กระทำโดยพระราชบัญญัติแต่ถ้าพลเมืองได้เลิกใช้ประโยชน์ในที่ดินนั้นหรือที่ดินเปลี่ยนสภาพไป
จากการเป็นที่ดินสำหรับพลเมืองใช้ร่วมกันและมิได้ตกไปเป็นกรรมสิทธิ์ของผู้ใดตามกฎหมายอื่นแล้ว 
การถอนสภาพให้กระทำโดยพระราชกฤษฎีกา 
๒. การสิ้นไปตามกฎหมายเฉพาะ เช่น มาตรา ๒๖ แห่งพระราชบัญญัติการปฏิรูปที่ดินเพื่อเกษตรกรรม พ.ศ. ๒๕๑๘ กำหนดว่า 
เมื่อมีพระราชกฤษฎีกากำหนดเขตปฏิรูปที่ดินเมื่อใดก็มีผลทำให้ที่ดินสำหรับพลเมืองใช้ร่วมกันดังกล่าวสิ้นสภาพไปทันที 
โดยไม่ต้องมีการถอนสภาพ ตามมาตรา ๘ วรรคสองแห่งประมวลกฎหมายที่ดินอีก 
๓. การสิ้นไปตามสภาพของตัวทรัพย์นั้น ส่วนการจัดทำทะเบียนที่ดินสาธารณประโยชน์เป็นเพียงมาตรการ
ในการควบคุมดูแลรักษาและคุ้มครองป้องกันที่ดินสาธารณประโยชน์ที่เจ้าหน้าที่ซึ่งได้แก่ผู้ว่าราชการจังหวัดและนายอำเภอได้จัดทำขึ้น
เพื่อบันทึกรายการเกี่ยวกับที่ดินสาธารณประโยชน์เอาไว้ให้ทราบว่า 
ในจังหวัดหนึ่ง ๆ อำเภอหนึ่ง ๆ หรือตำบลหนึ่ง ๆ มีที่ดินสาธารณประโยชน์จำนวนเท่าใด อยู่ที่ใด มีเนื้อที่มากน้อยเท่าใด 
และใช้เพื่อประโยชน์อย่างไร ด้วยเหตุนี้ การจะเป็นหรือสิ้นไปของที่ดินสาธารณสมบัติของแผ่นดินที่ประชาชนใช้ร่วมกันนั้น 
จึงมิได้ขึ้นอยู่กับทะเบียนที่ดินสาธารณประโยชน์เพียงประการเดียว หากแต่ต้องประกอบด้วยองค์ประกอบอื่น ๆ ดังที่ได้กล่าวมาแล้วข้างต้น
๒.๖ กรมที่ดินตรวจสอบแล้ว ไม่ปรากฏเรื่องร้องเรียนเกี่ยวกับประเด็นดังกล่าวแต่อย่างใด


๔. ข้อพิจารณา
กรมที่ดินพิจารณาแล้วเห็นว่า ระเบียบกระทรวงมหาดไทย ว่าด้วยการดูแลรักษาและคุ้มครองป้องกันที่ดินอันเป็นสาธารณสมบัติของแผ่นดินสำหรับพลเมืองใช้ร่วมกัน พ.ศ. ๒๕๕๓ 
หมวด ๔ ข้อ ๑๐ กำหนดว่าที่ดินตามข้อ ๕ เว้นแต่ที่ชายตลิ่ง ทางบก ทางน้ำ ลำกระโดง ลำรางสาธารณะ 
หรือทางระบายน้ำรวมทั้งที่เรียกชื่ออย่างอื่นในทำนองเดียวกัน เป็นที่ที่เกิดจากสภาพธรรมชาติและมีขอบเขตในตัวตามสภาพโดยเฉพาะอย่างยิ่งทางน้ำประเภทต่าง ๆ 
อาจมีการเปลี่ยนขอบเขตสภาพไปตามธรรมชาติ เช่น เกิดเป็นที่งอกริมตลิ่ง 
ซึ่งบุคคลอาจได้มาตามประมวลกฎหมายแพ่งและพาณิชย์ มาตรา ๑๓๐๘ หรือบางแห่งอาจพังทลายลงกลายเป็นสาธารณสมบัติของแผ่นดินสำหรับพลเมืองใช้ร่วมกัน 
ซึ่งหากมีการคัดค้านหรือเกิดข้อพิพาทสามารถนำเข้าสู่กระบวนการพิสูจน์สิทธิในที่ดินตามมาตรการของคณะอนุกรรมการพิสูจน์สิทธิในที่ดินของรัฐจังหวัด (คพร.จังหวัด) ได้ 
หรือหากเกิดกรณีมีผู้บุกรุกที่สาธารณประโยชน์ที่ไม่มีหนังสือสำคัญสำหรับที่หลวงเช่น ทางสาธารณประโยชน์ ทางน้ำสาธารณประโยชน์ และลำรางสาธารณประโยชน์ 
เมื่อผู้มีอำนาจหน้าที่ดูแลรักษาได้รับเรื่องร้องเรียนก็จะขอให้สำนักงานที่ดินจังหวัดหรือสาขา ส่งเจ้าหน้าที่ไปรังวัดสอบเขต
โดยให้ยื่นหนังสือมายังสำนักงานที่ดิน ตามหนังสือกรมที่ดิน ที่ มท ๕๑๑.๔/๑๔๒๘๔ ลงวันที่ ๑๑ กรกฎาคม ๒๕๖๗ 
ส่วนการจะเป็นหรือการสิ้นไปของที่ดินสาธารณสมบัติของแผ่นดินที่ประชาชนใช้ร่วมกันนั้น 
มิได้ขึ้นอยู่กับทะเบียนที่ดินสาธารณประโยชน์เพียงประการเดียว หากแต่ต้องประกอบด้วยองค์ประกอบอื่น 
ดังที่กล่าวมานัยข้อ ๒.๕ ประกอบกับระเบียบกระทรวงมหาดไทย ว่าด้วยการดูแลรักษาและคุ้มครองป้องกันที่ดิน 
อันเป็นสาธารณสมบัติของแผ่นดินสำหรับพลเมืองใช้ร่วมกัน พ.ศ. ๒๕๕๓ แก้ไขเพิ่มเติมโดยระเบียบกระทรวงมหาดไทย 
ว่าด้วยการดูแลรักษาและคุ้มครองป้องกันที่ดินอันเป็นสาธารณสมบัติของแผ่นดินสำหรับพลเมืองใช้ร่วมกัน (ฉบับที่ ๒) พ.ศ. ๒๕๖๗ 
ที่ใช้บังคับในขณะนี้ได้กำหนดแนวทางปฏิบัติที่สอดคล้อง กับสถานการณ์ปัจจุบันและเป็นไปตามแนวทางที่กฎหมายและคำพิพากษาของศาลปกครองและศาลยุติธรรม
ได้มีคำพิพากษาแล้ว ทั้งนี้ กรมที่ดินได้รายงานให้สำนักงานผู้ตรวจการแผ่นดินทราบแล้ว
